<!doctype html>
<!-- coded by Nekomajin -->
<html lang="hu" dir="ltr">
	<head>
		<meta charset="utf-8" />
		<meta name="viewport" content="width=device-width, initial-scale=1.0">
		<title>A digitalizálás folyamata</title>
		<link rel="icon" href="../../icons/icon16.png" type="image/png" />
		<link rel="stylesheet" href="../../styles/screen.css" type="text/css" media="screen" />
		<link rel="stylesheet" href="../../styles/print.css" type="text/css" media="print" />
		<link rel="stylesheet" href="../../styles/number.css" type="text/css" media="all" />
		<script src="../../scripts/script.js" type="text/javascript"></script>
	</head>
	<body>
		<nav>
			<a href="../../index.html">Kezdőlap</a> &bullet; <a href="../dict/index.html">Kislexikon</a> &bullet; <a href="#" onclick="window.print();">Nyomtatás...</a>
		</nav>
		<article>
			<header>
				<h1>A digitalizálás folyamata</h1>
				<p>A világ fizikai, mérhető jelenségeit manapság szinte kivétel nélkül számítógépek segítségével dolgozzuk fel. A megfelelő mérőeszközhöz csatlakoztatva a számítógépek képesek nagymennyiségű adatot tárolni, és azt gyorsan feldolgozni. Viszont bármennyire is fejlett egy számítógép, az adatfeldolgozó képességének van egy korlátja. Végtelen sok adattal nem tud dolgozni. A mérhető, fizikai jelenségek viszont általában végtelen sok értékből állnak. Ennek a problémának a kezelését nevezzük digitalizálásnak.</p>
			</header>
			<section>
				<h2>Analóg és digitális jelek</h2>
				<p><strong>A digitalizálás szempontjából jelnek nevezzük a körülöttünk lévő világban zajló események mérhető állapotait.</strong> Ilyen például a hőmérséklet, a légnyomás, a hangerősség, az elektromos feszültség, egy test mozgásának sebessége vagy éppen a fény hullámhossza.</p>
				<section>
					<h3>Összehasonlítás</h3>
					<figure>
						<img src="analog-digital-signal.svg" alt="Analóg és digitális jel" />
						<figcaption>Analóg (szürke) és digitális (fekete) jel</figcaption>
					</figure>
					<p>Az <strong>analóg</strong> jel legfontosabb tulajdonsága az, hogy bármilyen időpillanatban vagy bármilyen távolsággal arrébb mérve mindig van értéke. Bármilyen pici intervallumot választunk, a jelnek mindig lesz értéke. Az analóg jel tehát <strong>folyamatos</strong>, időben és térben <strong>végtelen sok értékből áll</strong>.</p>
					<p>A <strong>digitális</strong> jel ezzel szemben <strong>szakaszos</strong>, vagyis <strong>véges sok értékből áll</strong>. Két érték között létezik olyan intervallum, amikor a jelnek nem ismerjük az értékét. Eredetileg volt, de akkor és ott nem mértük meg.</p>
				</section>
				<section>
					<h3>Példák</h3>
					<h4>Időbeli folytonosság</h4>
					<p>Hogy megértsük az előbbieket, vegyünk egy egyszerű példát! Képzeljünk el egy higanyos hőmérőt! A higanyszálnak minden időpillanatban van magassága. Másképp megfogalmazva, egy adott időtartam, például egy nap alatt akárhányszor nézünk rá a hőmérőre, az mindig mutat valamilyen hőmérsékletet. Ha végtelen sokszor nézünk rá, akkor végtelen sokszor tudjuk leolvasni az értékét. A hőmérő tehát analóg jelet szolgáltat. Most képzeljük el azt a valós helyzetet, hogy szeretnénk a napi átlaghőmérsékletet kiszámolni! Végtelen sok adattal nem tudunk számolni, hiszen akkor soha nem fejeznénk be az összeadást. Valahogy le kell szűkíteni a felhasznált értékek mennyiségét. Ez jelentheti azt, hogy óránként, percenként, másodpercenként vagy akár ezredmásodpercenként rögzítjük az éppen aktuális hőmérsékletet. Ez utóbbi egy nap alatt több, mint 86 millió értéket jelent, ami bár nagyon sok, mégis véges szám.</p>
					<h4>Térbeli folytonosság</h4>
					<p>Nézzünk egy másik példát! Egy papírra nyomtatott fényképet szeretnénk beszkennelni. Jó minőségű előhívás után a papírnak minden pontját fedi valamilyen színű festék. Belátható, hogy bármilyen kicsi távolsággal haladunk arrébb a papíron, a két pont közötti távolságot matematikailag mindig meg tudjuk felezni. A szkenner viszont nem tudja végtelen sok számú pontnak megnézni a színét, hiszen akkor sosem fejezné be a kép beolvasását. Be kell állítani tehát, hogy az olvasó fej milyen állandó távolságonként nézze meg a papír színét. Ha elég kicsi távolságot választunk, akkor végül olyan sok pontot fogunk kapni, ami a szemünknek elég lesz ahhoz, hogy összefüggő képet lásson. Ám ezek a pontok megszámlálhatóak, vagyis véges sok lesz belőlük.</p>
				</section>
			</section>
			<section>
				<h2>A digitalizálás lépései</h2>
				
			</section>
		</article>
		<footer>
			v1.0 &bullet; 
		</footer>
	</body>
</html>